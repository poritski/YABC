«Голас Радзімы», №.28 (3100), чацвер, 31 ліпеня, 2008
Падарожнічай — і перамагай! Нацыянальнае агенцтва па турызме дало старт акцыі “Я пазнаю Беларусь”.
Акцыя ўпершыню право-дзіцца ў ходзе Рэспубліканскага турыстычнага конкурсу “Пазнай Беларусь”. Яна, лічаць у Міністэрства спорту і турызму, будзе карыснай для аматараў падарожжаў па краіне, для тых, хто хоча ведаць пра яе гісторыю, культуру, людзей і прыроду.
А ў конкурсе могуць удзельнічаць як асобныя грамадзяне, так і сем'і. Яны будуць мець магчымасць наведваць прапанаваныя турыстычныя аб'екты на тэрыторыі Беларусі. Хто наведае найбольшую колькасць месц са спіса, той і перамагае ў намінацыі.
Цырымонія ўзнагароджання пераможцаў акцыі пройдзе ў лістападзе. Прыз пераможцу — тур на дваіх ад Нацыянальнага парку “Браслаўскія азёры”.
Вольга Шаляговіч 

