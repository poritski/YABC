Эстафета пакаленняў
Аўтапрабег "Эстафета пакаленняў", прысвечаны 90-годдзю камсамола пад дэвiзам: "Нам, маладым, будаваць моцную i квiтнеючую Беларусь!" праводзяць гэтымi днямi, напярэдаднi памятнай даты, Добраахвотнае таварыства садзейнiчання армii, авiяцыi i флоту i Беларускi рэспублiканскi саюз моладзi.
Удзельнiкамi аўтапрабегу сталi актывiсты маладзёжнага саюза, ветэраны камсамола, прадстаўнiкi розных грамадскiх аб'яднанняў, моладзь Мiнска i Жодзiна, працаўнiкi ДОСААФ, дзiцячых i юнацкiх школ па стралковых i па водных вiдах спорту ДТСААФ, Цэнтральны аэраклуб iмя двойчы Героя Савецкага Саюза Сяргея Грыцаўца.
Старт аўтапрабегу быў дадзены ў музеi гiсторыi ДТСААФ, пасля чаго ўдзельнiкi наведалi спецыялiзаваную дзiцяча-юнацкую спартыўна-тэхнiчную школу, дзе адбылiся спаборнiцтвы сярод актыву БРСМ па кулявой стральбе. Каля архiтэктурна-скульптурнага комплексу "Мiнск-горад-герой" адбыўся мiтынг, на якiм удзельнiкаў аўтапрабегу павiталi i павiншавалi з маючай адбыцца грандыёзнай падзеяй у маладзёжным руху краiны Першы сакратар ЦК БРСМ Юрый Крыводубскi , старшыня Цэнтральнага савета ДТСААФ генерал-маёр Анатоль Якаўлевiч, Іван Iльiч Кустоў, ветэран Вялiкай Айчыннай вайны, Герай Савецкага Саюза.
Удзельнiкi аўтапрабегу ўсклалi да мемарыялу вянкi, кветкавыя кампазiцыi i ўшанавалi памяць воiнаў, якiя загiнулi ў гады Вялiкай Айчыннай вайны, хвiлiнай маўчання.
Сiмвалiчна, што ў гэтым знакавым месцы ў рады Беларускага рэспублiканскага саюза моладзi прынялi самых актыўных прадстаўнiкоў маладога пакалення сталiцы. Разнастаiла правядзенне аўтапрабегу серыя маладзёжных флэш-акцый, якiя сталiчная моладзь арганiзавала на пляцоўцы каля стэлы ў рамках праекту БРСМ "КАМСАМОЛУ — 90! НОВЫ ФАРМАТ!", прысвечанага яркай даце ў бiяграфii маладзёжнага руху краiны — 90-гадоваму юбiлею камсамола.
Актывiсты прапаноўвалi мiнчанам адправiцца "У будучыню — разам!", запусцiўшы праз сiмвалiчнае "кольца часу" ў паштовую скрыню вырабленыя з паперы самалёцiкi з напiсанымi на iх пасланнямi для моладзi будучынi. Дарэчы, самыя цiкавыя лiсты стануць экспанатамi музея камсамольскага руху Ленiнскага раёна Мiнска.
Таксама можна было арыгiнальна павiншаваць моладзь сталiцы з днём нараджэння камсамола, надзьмуўшы паветраны шарык i напiсаўшы на iм сваё iмя i пажаданне, "Удыхнуць у камсамол новае жыццё" ...
На памяць аб удзеле ў моладзевым праекце ў гараджан, акрамя выдатнага настрою, засталiся святочныя буклеты i фатаграфii з касцюмаванымi персанажамi.
На гэтым маладзёжны ваяж не скончыўся: працягам насычанай праграмы аўтапрабегу стане наведванне Цэнтральнага аэраклуба iмя двойчы Героя Савецкага С. Грыцаўца, пасля чаго ўдзельнiкi адправяцца ў г. Жодзiна, дзе каля манумента ў гонар Мацi-патрыёткi А.Ф. Купрыянавай адбудзецца мiтынг i ўскладанне кветкавых гiрлянд.
Аляксандра ЛЕБЕДЗЕВА.
Фота Вiктара Талочкi, БЕЛТА. 

