"Клёва!", "Прыкольна!", "Рульна!", або На якой мове размаўляюць нашы дзеці
Са школьнай парты настаўнiкi гавораць нам, што веданне мовы — гэта веданне правiлаў пiсьма, арфаграфii i пунктуацыi.
Намеснiк мiнiстра адукацыi Беларусi, кандыдат псiхалагiчных навук Таццяна Кавалёва
пераканана, што сапраўды пiсьменны чалавек — гэта той, якi ўмее прыгожа i зразумела выказваць свае думкi, лагiчна спалучаць словы, пераканаўча будаваць прамову. Магчыма, у сучасным свеце аб памылках i скажэннi мовы гаварыць неактуальна: усё роўна "клёва!" перарадзiлася ў "прыкольна!" i "рульна!", а замест бутэрброда сучасныя падлеткi просяць у бацькоў бiг-мак... Але, як лiчыць Таццяна Кавалёва, гутарковая мова можа i павiнна быць прыгожай i жывой.
— Таццяна Мiкалаеўна, з такiм хуткiм развiццём сучаснага свету, якое адбываецца ў апошнiя гады, усё часцей узнiкае пытанне: на якой мове будуць гаварыць нашы дзецi i ўнукi далей?
— Сапраўды, праблема моўнага разумення памiж пакаленнямi ўсё часцей выходзiць на першы план. Для моладзi мова бацькоў заўсёды здаецца прэснай, недастаткова выразнай, заезджанай, нецiкавай. Ва ўсе часы дзецi iмкнулiся чымсьцi вылучыцца, стварыць свой моўны свет, культуру зносiнаў з равеснiкамi. Як заўсёды, падлетак хоча зацвердзiць сваё "я", а новаўтвораныя слэнгi дэкларуюць уласную прасунутасць, сучаснасць. У кожнага пакалення моладзi былi свае асаблiвыя слоўцы. Некалькi дзесяткаў гадоў таму
адабрэнне гучала як "клас!" або "клёва!", пяць гадоў таму гэта слова замянiлася на "прыкольна!", у 2006 годзе замест яго можна было б пачуць "рульна!", а цяпер, хутчэй за ўсё, малады чалавек скажа: "Зачот!". Распаўсюджанне Iнтэрнэту непазбежна павiнна было парадзiць сваю мову, прадыктаваную стылем вядзення гутаркi.
Я пераканана, што пытанне моўнага разумення ў сям'i не будзе праблематычным, калi ёсць разуменне духоўнае, роднасць iнтарэсаў, перакананняў, думак. З другога боку — i гэта ўжо прызнаны факт, — з-за зносiнаў на Iнтэрнэт-форумах школьнiкi забываюць аб пiсьменнасцi. Калi падлетак у гутарцы з сябрам гаворыць: "Сёння тусню не замуцiць — шнуркi ў шклянцы" (сёння вечарынкi не будзе — бацькi дома) — гэта сведчыць аб непiсьменнасцi i адсутнасцi культуры. Менавiта з такiмi з'явамi, якiя паўсюдна сустракаюцца ў нашым грамадстве, неабходна змагацца.
Думаю, што многiя са мной пагодзяцца ў тым, што нельга пастаянна выказваць свае думкi i эмоцыi з дапамогай моўных клiшэ, а калi таго запатрабуюць абставiны, загаварыць прыгожа, пiсьменна, свабодна. Калi дзяўчына гадзiнамi сядзiць у чаце i пастаянна бачыць, як хтосьцi "ашыпаецца", то на ўроку лiтаратуры яна наўрад цi зможа прадэманстраваць прыгажосць рускай або беларускай мовы. Ды i пiсьменнасць пры пiсьме абавязкова пачне цярпець. Бо вядомы факт: школьнiкi менш робяць памылак, калi размаўляюць або пiшуць на англiйскай, чым на рускай або беларускай. I справа нават не ў тым, што чалавек не ведае як пiсаць, проста рука, якая прывыкла да няправiльнага напiсання, аўтаматычна "выдасць" памылку — на экзамене, тэсцiраваннi, паступленнi на навучанне або работу. Але самае галоўнае — такiмi ж беднымi i невыразнымi становяцца мiжасобасныя зносiны.
— Часам здаецца, што ў аўтараў многiх Iнтэрнэт-паведамленняў элементарныя праблемы з дыкцыяй, iнакш растлумачыць многiя словы-слэнгi проста немагчыма...
— Мова, якая iснуе ў зменлiвым свеце i не мяняецца сама, перастае выконваць сваю функцыю. Мы не зможам гаварыць на ёй аб гэтым свеце проста таму, што ў нас не хопiць слоў. Мову трэба любiць: беларускую, рускую, французскую — любую. Любiць i гаварыць на ёй.
Першапачаткова дасцiпныя карыстальнiкi Iнтэрнэта, якiя добра ведаюць граматыку, весела парадыравалi шматлiкiя памылкi, якiя наваднiлi самыя розныя сайты i ў першую чаргу тыя, на якiх ёсць магчымасць жывога абмену думкамi. Мне здаецца, што, як i любая масава ўспыхнуўшая моўная з'ява, сённяшнi слэнг хутка адыдзе ў гiсторыю. Класiка заўсёды застаецца класiкай. Дзецi абавязкова прыдумаюць што-небудзь новае, i гэтыя словы здадуцца сумнымi i старадаўнiмi з'явамi.
— Цi ёсць альтэрнатыва "албанскай мове"?
— Iнтэрнэт, якi парадзiў яе, выпрацаваў i процiдзеянне. Наколькi я ведаю, у Iнтэрнэце сталi праходзiць акцыi пад дэвiзам "Я ўмею гаварыць правiльна!", на асабiстых старонках з'явiлiся надпiсы "Пiшу граматна, "афтарам" просьба не турбаваць", "Хачу чытаць тэксты на правiльнай мове". Думаю, што некаторым школьнiкам даводзiцца нават звяртацца да тлумачальнага слоўнiка, каб выпадкова чаго-небудзь не "ляпнуць" i не быць асмеяным.
Я згодна з прэзiдэнтам Дзяржаўнага iнстытута рускай мовы iмя А.С. Пушкiна акадэмiкам Вiталем Кастамаравым, якi лiчыць: "Нiчога дрэннага з нашай мовай сёння не адбываецца. Гэта вялiкая, цудоўная, прыгожая мова. Мова гэта зброя, з яе можна зрабiць паэзiю, а можна — гадасць. Нельга ствараць роднай мове антырэкламу, проста трэба яе берагчы i паважаць".
— Цi варта змагацца з "наватворамi" ўласнага дзiцяцi, як дапамагчы яму закончыць школу без двоек па мове?
— Кантраляваць вывучэнне слэнгу, якi выкарыстоўваецца ў Iнтэрнэце, немагчыма. Камусьцi можа падабацца гэты моўны асяродак, камусьцi — не. Аднак змяненне нормаў лiтаратурнай i гутарковай моў — iснуючая рэчаiснасць, з якой неабходна лiчыцца. Павелiчэнне колькасцi скарочаных слоў, безумоўна, закранае працэсы мыслення, зносiнаў i ўзаемаразумення падлеткаў. Думаю, што тыя, хто захоча дабiцца ў жыццi вышыняў, змогуць перамагчы максiмалiзм i перакананне, што "ўсе дарослыя — гэта гiсторыя", тыя ж, хто застанецца на ўзроўнi "чаво", таксама стануць дарослымi, вось толькi, вiдаць, тымi, пра каго кажуць "вечнае дзiця".
Моўных змяненняў не трэба баяцца, да iх трэба быць гатовым. З канца ХХ стагоддзя ў модзе пабывалi бандыцкi, камп'ютарны i гламурны слэнгi. Слова "мыш" ужо ёсць у слоўнiках — "спецыяльнае ўстройства, якое дапамагае кiраваць курсорам i ўводзiць рознага роду каманды". Сродкi масавай iнфармацыi "сустрэчу ў вярхах" ператварылi ў "самiт". З'яўляюцца i новыя жарганiзмы: "мыла", "аська", "клава". Прыкладаў моўных змяненняў можна прывесцi мноства.
Мне здаецца, што асноўная праблема сучаснай моладзi — у беднасцi гутарковых зносiнаў, унiфiкацыi ўласнага эмацыянальнага фону да Iнтэрнэт-паведамлення. Менавiта адсюль прыходзяць так званыя словы-паразiты: "так сказаць", "значыць", "натуральна", "блiн". Яны моцна засмечваюць не толькi мову, але i, што больш страшна, розум чалавека. Мова характарызуе чалавека ў цэлым, яго псiхалагiчны стан i, магчыма, нават сацыяльны статус. А словы-паразiты сведчаць аб няўпэўненасцi, невысокiм статусе чалавека, якi iх ужывае.
Акрамя таго, праблема яшчэ i ў гатоўнасцi да змяненняў самога грамадства, праяўленнi любовi да мовы. Пакуль мы будзем чуць з вуснаў дыктараў тэлебачання i радыё словы са змененым нацiскам, жарганiзмы ў рэпартажах навiн або чытаць на першай старонцы газеты рэпартажы i артыкулы з ужываннем слоў-паразiтаў, мы не зможам вывесцi iх з мовы дзiцяцi, падлетка, студэнта. Тэксты газет, рэпартажы радыё i ТБ не павiнны быць прымiтыўнымi, а для гэтага ў СМI павiнны працаваць прафесiяналы слова, i расцiць iх неабходна з тых жа дзяцей. Разарваць гэта замкнутае кола можа толькi сам чалавек.
Юлiя ВАНIНА, БЕЛТА. 

