Прэзідэнт Беларусі выказаў спачуванні ў сувязі са смерцю Аляксандра Салжаніцына
Прэзідэнт Беларусі Аляксандр Лукашэнка ў сувязі са смерцю Аляксандра Салжаніцына накіраваў глыбокія спачуванні родным і блізкім выдатнага пісьменніка і грамадскага дзеяча.
«Аляксандр Ісаевіч увайшоў у гісторыю як выдатны рускі празаік, публіцыст і мысліцель.
Яго творы вызначаюцца смеласцю, гістарычнай дакладнасцю і глыбінёй аналізу самых вострых сацыяльных і маральных праблем, вучаць цаніць свабоду і праўду.
У Беларусі Аляксандра Ісаевіча паважалі за найвышэйшую сілу духу, цвёрдую грамадзянскую пазіцыю, няспынныя маральныя пошукі, вернасць сваім перакананням у самых складаных і трагічных абставінах», — гаворыцца ў спачуванні.
Прэс-служба Прэзідэнта Рэспублікі Беларусь. 

