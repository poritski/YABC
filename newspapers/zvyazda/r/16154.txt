Шчаслівая маці, або Імя для зубраня
І зноў з Мінскага звярынца сенсацыйная вестка — нараджэнне зубраняці. Ужо другога ў няволі. І зноў зубрыха Барышня стала гераіняй падзеі. Год таму напрыканцы жніўня яна прывяла свайго першага патомка. А цяпер у яе «дзяўчынка», якая імя яшчэ не мае — па традыцыі яно будзе выбірацца наведвальнікамі ў дзень заснавання сталічнага звярынца — 9 жніўня. Так што, паважаныя чытачы, вы таксама маеце магчымасць узяць удзел у пошуку цікавага імя новаму белавежскаму прадстаўніку.
Фота Вольгі ЛАСКІ. 

