Беларуская опера выступіць у Германіі
Нацыянальны акадэмічны Вялікі тэатр оперы Беларусі прыме ўдзел у оперным фестывалі, які пройдзе ў жніўні ў Германіі. У гарадах Маншау і Саарбрукен беларускія артысты прадставяць спектаклі «Мадам Батэрфляй» Джакома Пучыні і «Набуко» Джузэпэ Вердзі. Акрамя таго, салісты Вялікага тэатра оперы Беларусі прымуць удзел у выкананні оперных спектакляў «Тоска» Джакома Пучыні, «Севільскі цырульнік» Джаакіна Расіні. Ну а беларускія гледачы змогуць сустрэцца з калектывам Вялікага тэатра оперы 16 верасня. У гэты дзень адбудзецца адкрыццё 76-га тэатральнага сезона — операй «Аіда» Джузэпэ Вердзі.
Вольга БЕРАСНЕВА, «Мінск—Навіны». 

