Беларус расіяніну — раўня?
Пагадненне аб аднолькавых правах для жыхароў Саюзнай дзяржавы — Беларусі і Расіі — прапанаванае для ратыфікацыі Дзярждуме.
Сам дакумент быў падпісаны ў Пецярбургу ў студзені 2006-га. Беларускі бок ратыфікаваў яго ў чэрвені таго ж года, а ў Дзяржаўную думу ён паступіў літаральна днямі: законапраект унёс на ратыфікацыю Прэзідэнт Расіі Дзмітрый Мядзведзеў.
Пагадненне паміж Рэспублікай Беларусь і Расійскай Федэрацыяй аб забеспячэнні роўных правоў грамадзян дзвюх краін на свабоду перамяшчэння, выбар месца знаходжання і жыхарства на тэрыторыі дзяржаў — удзельніц Саюзнай дзяржавы ўступіць у сілу адразу ж пасля абмену ратыфікацыйнымі граматамі.
Дакумент прадугледжвае шэраг магчымасцяў для жыхароў Беларусі і Расіі. Так, напрыклад, грамадзяне адной краіны могуць свабодна ўязджаць, выязджаць, знаходзіцца, рухацца транзітам, перамяшчацца і выбіраць месца жыхарства на тэрыторыі іншай краіны. Выключэнне складаюць толькі тыя месцы, для наведвання якіх у адпаведнасці з заканадаўствам бакоў патрабуецца спецыяльны дазвол...
Зоя ВАРАНЦОВА. 

