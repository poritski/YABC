Ілья купанню не перашкода
Купацца пасля 2 жніўня можна. Як жа не акунуцца ў рэчку або возера, калі будзе спякота? Але многія адмаўляюць сабе ў гэтым задавальненні, спасылаючыся на шматвяковую быццам бы царкоўную забарону: маўляў, нельга купацца пасля дня прарока Ільі, што адзначаецца 2 жніўня.
Па тлумачэнні карэспандэнт агенцтва «Мінск—Навіны» звярнулася да святара Свята-Духава кафедральнага сабора Аляксандра Шымбалева. Айцец Аляксандр патлумачыў, што гэта народная традыцыя звязана толькі з асаблівасцямі клімату і не мае пад сабой багаслоўскай асновы. «Дзень прарока Ільі святкуюць ва ўсім свеце. Няўжо, скажам, праваслаўныя грэкі перастаюць са жніўня плаваць у цёплым моры? Так што купайцеся на здароўе!» — дадаў суразмоўца.
Таццяна БАЦЮК, «Мінск—Навіны». 

